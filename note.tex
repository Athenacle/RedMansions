\chapter*{凡例}
\addcontentsline{toc}{chapter}{凡例}

\begin{qute2sp}
    \Large
    \begin{parag}
        《红楼梦》旨意。是书题名极多，一曰《红楼梦》，是总其全部之名也。又曰《风月宝鉴》，是戒妄动风月之情。又曰《石头记》，是自譬石头所记之事也。此三名则书中曾已点睛矣。如宝玉做梦，梦中有曲，名曰《红楼梦》十二支，此则《红楼梦》之点睛。又如贾瑞病，跛道人持一镜来，上面即錾风月宝鉴四字，此则《风月宝鉴》之点睛。又如道人亲见石上大书一篇故事，则系石头所记之往来，此则《石头记》之点睛处。然此书又名曰《金陵十二钗》，审其名，则必系金陵十二女子也。然通部细搜检去，上中下女子岂止十二人哉？若云其中自有十二个，则又未尝指明白系某某，极至“红楼梦”一回中，亦曾翻出金陵十二钗之簿籍，又有十二支曲可考。
    \end{parag}

    \begin{parag}
        书中凡写长安，在文人笔墨之间，则从古之称；凡愚夫妇儿女子家常口角，则曰中京，是不欲著迹于方向也。盖天子之邦，亦当以中为尊，特避其东南西北四字样也。
    \end{parag}

    \begin{parag}
        此书只是著意于闺中，故叙闺中之事切，略涉于外事者则简，不得谓其不均也。
    \end{parag}

    \begin{parag}
        此书不敢干涉朝廷，凡有不得不用朝政者只略用一笔带出，盖实不敢以写儿女之笔墨唐突朝廷之上也。又不得谓其不备。
    \end{parag}
\end{qute2sp}